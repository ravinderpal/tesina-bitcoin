# Glossario

###Bitcoin

_Bitcoin_ - con la maiuscola, è usata quando si descrive il concetto di Bitcoin, il __protocollo__ o l'intero network stesso. Per esempio "Oggi stavo studiando il protocollo Bitcoin."
_bitcoin_ - senza maiuscola, è usata per descrivere i bitcoin come un'__unità di conto__. Per esempio "Ti ho mandato dieci bitcoin oggi."; inoltre, è spesso abbreviato in BTC o XBT.

###Blocco

Un blocco è una parte della blockchain che __contiene e conferma__ molte __transazioni in attesa__. In media circa ogni 10 minuti un nuovo blocco, che include delle transazioni, viene aggiunto alla blockchain attraverso il processo di mining.

###Block Chain

La block chain è un __registro pubblico delle transazioni Bitcoin in ordine cronologico__. La block chain è condivisa tra tutti gli utenti Bitcoin. È utilizzata per verificare la permanenza delle transazioni Bitcoin e per prevenire double spending.

###BTC

Il BTC(o XTC) è un'unità comune utilizzata per designare un bitcoin.

###Chiave Privata

Una chiave privata è una parte di dati segreti che provano che una determinata persona utilizza bitcoin da un determinato portafoglio attraverso una firma crittografata. La chiave privata (o chiavi private) è conservata nel computer se si utilizzi un portafoglio software; è invece conservata in un server remoto se si utilizza un portafoglio web. La chiave privata non deve essere rivelata ad altri in quanto ci __permette di utilizzare i fondi dal proprio portafoglio Bitcoin__.

###Conferma

La conferma __indica che una transazione è stata processata dalla rete__ ed è altamente improbabile che sia respinta. Le transazioni ricevono una conferma, quando sono incluse in un blocco e per ogni blocco successivo. Anche una singola conferma può essere considerata sicura per le transazioni di basso valore, sebbene per cifre maggiori come 1000 US$, è consigliabile attendere ben 6 conferme o di più. Ogni conferma esponenzialmente diminuisce il rischio di una transazione respinta.

###Crittografia

La crittografia è quella branca della matematica che ci __consente__ di creare prove matematiche che forniscono elevati livelli di __sicurezza__. Il commercio e le operazioni bancarie online impiegano già la crittografia. Nel caso di Bitcoin la crittografia è impiegata per rendere __impossibile__ a chiunque di __spendere__ del __denaro__ dal portafoglio __altrui__ o alterare la block chain. Può essere anche utilizzata per criptare un portafoglio, in modo che non possa essere usato senza una passowrd.

###Double Spend

Se un utente malintenzionato prova a __spendere__ i propri bitcoin __verso due diversi riceventi__ contemporaneamente, si tratta di doppia spesa. Il mining di Bitcoin ed il block chain esistono per creare un consenso sulla rete, per decidere quale delle due transazioni sia considerata valida.

###Firma

La firma criptografica è un meccanismo matematico che __consente di provare la proprietà__. Nel caso di Bitcoin, un portafoglio Bitcoin e la sua chiave privata(e) sono collegati per mezzo di un particolare vincolo matematico. Quando il software Bitcoin segna una transazione con la chiave privata appropriata, l'intera rete può vedere che la firma combacia con i bitcoin spesi. Tuttavia, non esiste alcun modo per gli altri utenti d'indovinare la nostra chiave privata al fine di tentare di derubare i nostri bitcoin.

###Hash Rate

Per hash rate si intende l'__unità di misura della potenza di elaborazione della rete Bitcoin__. Per fini di sicurezza la rete Bitcoin deve eseguire delle operazioni matematiche intensive. Quando la rete raggiunge un hash rate di 10 Th/s, significa che può realizzare un trilione di calcoli al secondo.

###Indirizzo

Un indirizzo Bitcoin è equivalente ad un indirizzo fisico o ad una e-mail. E' la sola __informazione da fornire a qualcuno affinchè possa pagarci con Bitcoin__.    Inoltre, per evitare che qualcuno possa risalire al nostro bilancio attraverso la lista delle transazioni, è possibile rigenerare un nuovo indirizzo per ogni singola transazione.
Si sottolinea quindi che ad una persona possono essere associati più indirizzi bitcoin i quali vengono mantenuti nei loro _portafoglio_. Per dimostrare di essere i legittimi proprietari un  indirizzo è neccessaria la corrispondente chiave privata.

###Mining

Per mining si intende il __processo che fa eseguire calcoli matematici ai computer al fine di confermare le transazioni ed aumentare la sicurezza della rete Bitcoin__. Come ricompensa per il loro servizio, i _miner_ (minatori) di Bitcoin possono incassare delle commissioni sulle transazioni che confermano insieme ai nuovi bitcoin appena creati. Quello del mining è un mercato specializzato e competitivo dove le ricompense sono divise in base a quanti calcoli sono stati eseguiti. Non tutti gli utenti Bitcoin si cimentano nel mining e non è un modo facile per fare soldi.

###P2P

Per peer to peer si intendono i __sistemi che__ funzionano come un collettivo organizzato e __permettono ad ogni individuo di interagire direttamente con gli altri__. Nel caso di Bitcoin, la rete è costruita in modo che ogni utente trasmetta le transazioni degli altri utenti. E, fatto di importanza cruciale, nessuna banca è richiesta come terzi.

###Portafoglio

Un portafoglio di Bitcoin è circa l'equivalente di un portafoglio materiale sulla rete Bitcoin. In  ealtà il portafoglio contiene solamente le chiavi private che permettono di usare i bitcoin allocati nella block chain. Ogni portafoglio Bitcoin può mostrare il bilancio totale di tutti i bitcoin che controlla e __permette di pagare__ cifre precise ad una persona specifica, __come un vero portafoglio__.
